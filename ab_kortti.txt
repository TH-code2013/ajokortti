AB-kortti
Tietokoneen käyttäjän AB-kortti -tutkinto antaa valmiudet tieto- ja viestintätekniikan  tehokkaaseen ja monipuoliseen hyödyntämiseen. Tutkinto soveltuu erityisesti työelämälähtöiseen tieto- ja viestintätekniikan koulutukseen. Se hyväksytään osasuorituksena joihinkin ammattitutkintoihin, opintojaksoiksi tai kursseiksi eri kouluasteilla ja työvoimapoliittiseen, työelämään valmentavaan koulutukseen.

Tämä vaativa, pääosin valinnaisista moduuleista koostuva jatkotutkinto tarjoaa suorittajalleen mahdollisuuden erikoistua niihin tieto- ja viestintätekniikan osa-alueisiin, joita hän työssään tarvitsee tai joista hän on erityisesti kiinnostunut. Käytännössä tämä tarkoittaa valittujen ohjelmien syvällisempää käyttötaitoa ja valmiuksia ongelmanratkaisuun sekä itsenäiseen tiedonhankintaan.

Esitietovaatimuksena on Tietokoneen käyttäjän A-kortin vaatimukset.



Tutkinnon rakenne
Tutkinto muodostuu yhdestä pakollisesta ja kolmesta valinnaisesta moduulista. Pakollinen moduuli on ohjelmien yhteiskäyttö ja valinnaiset moduulit voidaan valita kuuden vaihtoehdon joukosta.

Kaikille AB-kortin suorittajille pakollinen moduuli on

ohjelmien yhteiskäyttö
Vapaavalintaiset moduulit (vähintään kolme) valitaan seuraavista:

tekstinkäsittely
taulukkolaskenta
tietokannat
esitysgrafiikka
kuvankäsittely
verkkoviestintä

